<!DOCTYPE html>
<html lang="en">
    <head>
        <meta charset="UTF-8">
        <title>Опубліковано перший повноцінний знімок із телескопа «Джеймс Вебб»</title>
        <link href="./style.css" rel="stylesheet" type="text/css">
    </head>
    <body>
        <h1>Опубліковано перший повноцінний знімок із телескопа <q>Джеймс Вебб</q></h1>
        <p class="top-paragraph">
            Як і <a href="https://itc.ua/ua/novini/pershi-povnoczinni-znimki-teleskopa-dzhejms-vebb-svit-pobachit-12-lipnya/">було заплановано</a>, команда телескопа <q>Джеймс Вебб</q> продемонструвала перші повноцінні кольорові знімки, отримані за допомогою цієї нової космічної обсерваторії.
            Телескоп зробив найглибше і найточніше інфрачервоне зображення далекого Всесвіту на сьогодні.
            Це деталізоване зображення скупчення галактик <strong>SMACS 0723</strong>.
        </p>
        <img src="https://itc.ua/wp-content/uploads/2022/07/STScI-01G7JJADTH90FR98AKKJFKSS0B-1536x1090.jpg" alt="Опубліковано перший повноцінний знімок із телескопа «Джеймс Вебб»" class="webb-image">
        <p>
            У поле зору телескопа <q>Джеймс Вебб</q> вперше з’явилися тисячі галактик, включаючи найтьмяніші об’єкти, що коли-небудь спостерігалися в інфрачервоному діапазоні.
            Цей фрагмент величезного Всесвіту можна порівняти з піщинкою, яку хтось тримає на відстані витягнутої руки.
        </p>
        <p>
            Зображення містить глибоке поле, зняте камерою <abbr title="Near-Infrared Camera">NIRCam</abbr>.
            Воно є композицією, створеною з різних зображень, які зроблені на різних довжинах хвиль, загальною тривалістю 12,5 годин.
            Це дозволило досягти глибини в інфрачервоному діапазоні, недосяжної для космічного телескопа Хаббла.
        </p>
        <p>
            На зображенні показано скупчення галактик SMACS 0723, яким воно було 4,6 млрд років тому.
            Об’єднана маса цього галактичного скупчення діє як гравітаційна лінза, збільшуючи набагато більш далекі галактики за нею.
            Камера <abbr title="Near-Infrared Camera">NIRCam</abbr> спромоглася чітко сфокусувати ці далекі галактики.
            Вони мають крихітні, слабкі структури, які ніколи раніше не спостерігалися, включаючи зоряні скупчення та дифузні деталі.
            Отримані з телескопа <q>Джеймс Вебб</q> дані дозволять дослідникам дізнаватися більше про маси, вік, історію та склад галактик.
            Це пов’язано з тим, що інструментарій космічної обсерваторії дозволяє знаходити й документувати ранні галактики у Всесвіті.
        </p>
        <p>
            Повнорозмірні версії зображення у різних форматах доступні на <a href="https://webbtelescope.org/contents/media/images/2022/038/01G7JGTH21B5GN9VCYAHBXKSD1?news=true">сайті проєкту</a>.
            Незабаром також має стати доступною <a href="https://webbtelescope.org/news/first-images">галерея перших знімків</a>, отриманих з телескопа Джеймс Вебб.
        </p>
        <ul>
            <li>
                Космічний телескоп «Джеймс Вебб» був запущений 25 грудня 2021 — через 25 років після початку розробки. Очікується, що <a href="https://itc.ua/news/kosmicheskij-teleskop-dzhejms-uebb-sekonomil-toplivo-i-smozhet-prorabotat-bolee-10-let/">запасів палива йому вистачить більш ніж на 10 років</a>
            </li>
            <li>
                Серед <a href="https://www.nasa.gov/feature/goddard/2021/nasa-s-james-webb-space-telescope-general-observer-scientific-programs-selected/">перших цілей</a> обсерваторії — атмосфери екзопланет, протоскупчення, навколозоряні диски, квазари, транснептунові об’єкти та комети.
            </li>
        </ul>
    </body>
</html>
